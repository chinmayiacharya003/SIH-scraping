আজি সুধাকণ্ঠ ড০ ভূপেন হাজৰিকাৰ দ্বাদশ মৃত্যু বাৰ্ষিকী। নিজৰ উৎকৃষ্ট গীত, ৰচনাসমূহৰ দ্বাৰা তেওঁ আজিও মানুহৰ হৃদয়ত জীয়াই আছে।
অসম গৌৰৱ ভূপেন হাজৰিকাই অসমীয়া ভাষাৰ লগতে হিন্দী আৰু বাংলা ভাষাৰ বহু গীতত কণ্ঠদান কৰিছিল। তেওঁ অসমীয়া, বাংলা আৰু হিন্দী চিনেমাৰ সংগীত ক্ষেত্ৰখনৰ এক চিৰপৰিচিত নাম যিয়ে কেৱল শ শ চলচ্চিত্ৰৰ বাবে সংগীত ৰচনা কৰাই নহয়, বহুতো গানত নিজৰ কণ্ঠৰ যাদু বিয়পাইছিল।
ভূপেন হাজৰিকাই বিশিষ্ট গায়ক, সংগীতকাৰ কিশোৰ কুমাৰ, লতা মংগেশকাৰৰ সৈতেও গীত গাইছিল। তেওঁ ‘দিল হুম হুম কৰে’ শীৰ্ষৰ হিন্দী ভাষাৰ এই গীতত কণ্ঠদান দিছিল। ‘পক্ষীৰাজ ঘোঁৰা’ শীৰ্ষক অসমীয়া গীতটিত কিশোৰ কুমাৰ, ভূপেন হাজৰিকা আৰু আশা ভোষলেই কণ্ঠদান কৰিছিল।
সংগীত জগতলৈ তেওঁৰ অনবদ্য অৱদানৰ বাবে তেওঁক কেইবাটাও সন্মানীয় বঁটা প্ৰদান কৰা হৈছিল। ড৹ ভূপেন হাজৰিকাক ১৯৭৫ চনত ৰাষ্ট্ৰীয় বঁটা, ১৯৭৭ চনত পদ্মশ্ৰী বঁটা আৰু ১৯৯২ চনত সংগীতৰ ক্ষেত্ৰত অসামান্য অৱদানৰ বাবে তেওঁক চলচ্চিত্ৰ জগতৰ সৰ্বোচ্চ বঁটা ‘দাদা চাহেব ফালকে বঁটা’ প্ৰদান কৰা হৈছিল।
তেওঁক ২০০৯ চনত ‘অসম ৰত্ন’, ২০১২ চনত তেওঁক মৰণোত্তৰভাৱে ভাৰতৰ চৰকাৰৰ দ্বিতীয় অসামৰিক সন্মান ‘পদ্মবিভূষণ’ আৰু ২০১৯ চনত মৰণোত্তৰভাৱে ভাৰত চৰকাৰৰ সৰ্বোচ্চ অসামৰিক সন্মান ‘ভাৰত ৰত্ন’ৰে সন্মানিত কৰা হৈছিল।
তেওঁৰ জন্ম শদিয়াত পিতৃ নীলকান্ত হাজৰিকা আৰু মাতৃ শান্তিপ্ৰিয়া হাজৰিকাৰ ঘৰত হৈছিল। দহজন ভাতৃ-ভগ্নীৰ ভিতৰত তেওঁ জ্যেষ্ঠ আছিল। সংগীতৰ ক্ষেত্ৰত সৰ্বশ্ৰেষ্ঠ অৱদান আগবঢ়োৱা ভূপেন হাজৰিকাই মাত্ৰ ১০ বছৰ বয়সতে কেৰিয়াৰ আৰম্ভ কৰিছিল।
ভূপেন হাজৰিকাই ১২ বছৰ বয়সতে দুখন চলচ্চিত্ৰৰ বাবে গান লিখিছিল আৰু ৰেকৰ্ড কৰিছিল। সেই দুয়োটা গান দুখন চলচ্চিত্ৰ ক্ৰমে ইন্দ্ৰমালাটি– ‘কাষতে কলচি লৈ’ আৰু ‘বিশ্ব বিজয় ন জোৱান’ত চিত্ৰগ্ৰহণ কৰা হৈছিল।
ভূপেন হাজৰিকাৰ বহুতো ভাষাৰ ওপৰত জ্ঞান আছিল, তেওঁ বঙালী গীতবোৰ হিন্দী ভাষালৈ অনুবাদ কৰিছিল আৰু কণ্ঠ দান কৰিছিল। তেওঁ ‘মিল গয়ী মঞ্জিল মুঝে’, ‘ৰুদালী’, ‘সাজ’, ‘দৰমিয়াঁ’, ‘গজগামিনী’ৰ দৰে চুপাৰহিট চলচ্চিত্ৰত গীত গাইছিল।
২০১১ চনৰ ৫ নৱেম্বৰত সংগীত জগতৰ এই নক্ষত্ৰ কালৰ বুকুত হেৰাই যায়। কিন্তু তেওঁ নিজৰ সৃষ্টিৰাজিৰে অসমীয়া সমাজক চহকী কৰি থৈ গ’ল। এই মহান ব্যক্তিগৰাকীৰ স্মৃতিত আজি সমগ্ৰ ৰাজ্যতে বিভিন্ন অনুষ্ঠানৰ আয়োজন কৰা হৈছে। তেওঁৰ সমাধিক্ষেত্ৰত আজি পুৱাৰ পৰা ‘স্মৃতিচাৰণ সভা আৰু সৰ্ব ধৰ্ম প্ৰাৰ্থনা অনুষ্ঠান’ আয়োজন কৰা হৈছে।
আজি সুধাকণ্ঠ ড০ ভূপেন হাজৰিকাৰ দ্বাদশ মৃত্যু বাৰ্ষিকী। নিজৰ উৎকৃষ্ট গীত, ৰচনাসমূহৰ দ্বাৰা তেওঁ আজিও মানুহৰ হৃদয়ত জীয়াই আছে।
Follow us on
Download News18 App
